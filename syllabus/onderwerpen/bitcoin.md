# Bitcoin en cryptovaluta

Digitale valuta zonder overheidstoezicht. Moeten we dat willen? Zo ja, willen we dat op deze manier? Is het geschikt als betaalmiddel, of is het puur voor de investeerders?

Suggesties voor bronnen:

- [Newsbit: Wat Is Bitcoin?](https://newsbit.nl/over-cryptocurrency/wat-is-bitcoin/) (n.d.)

  Een prima introductie voor een site die gesponsord wordt door een handelsplatform, maar met een aanmerking: ze zeggen dat het *anoniem* is. Dat is theoretisch waar, maar in de praktijk bullsh\*t: zodra je met iDEAL of een credit card betaalt om bitcoins te kopen, is er natuurlijk een link naar jou. En alle transacties zijn openbaar, dus iedereen die jouw bitcoinadres heeft, kan precies zien wat je allemaal hebt uitgegeven en ontvangen.

- [IG: Wat is bitcoin en hoe werkt het?](https://www.ig.com/nl/bitcoin-btc/wat-is-bitcoin) (n.d.)

  Nog een introductie door een handelsplatform (dus weet wat je leest).

- [3Blue1Brown: But how does bitcoin actually work?](https://www.youtube.com/watch?v=bBC-nXj3Ng4) (2017)

  \*\* / De wiskundige basis van hoe bitcoin werkt, iets grondiger dan hoe de meeste andere artikelen hier het uitleggen. Lees ook eens de vastgepinde reactie...

- [De Tijd: Uitgelegd: Bitcoin](https://www.ig.com/nl/bitcoin-btc/wat-is-bitcoin) (2018?)

  Wat is bitcoin en is het een zeepbel?

- [De CryptoBijbel: Wat zijn de voordelen van Bitcoin?](https://cryptobijbel.be/voordelen-van-bitcoin/) (n.d.)

  Misschien zie je het aan de naam: deze mensen hebben wel een mening. Zijn deze voordelen ook echt voordelen?

- [Wijzer in geldzaken: Beleggen in Bitcoins en ander crypto's](https://www.wijzeringeldzaken.nl/Beleggen/beleggen-in-bitcoins-en-ander-cryptogeld/) (n.d.)

  Wat zijn de risico's als je bitcoins als een belegging gebruikt? (Of als lopende rekening om mee te betalen, de risico's zijn er dan natuurlijk ook.)

- [De Nederlandsche Bank: Wat u moet weten over crypto's](https://www.dnb.nl/betrouwbare-financiele-sector/wat-u-moet-weten-over-crypto-s/) (n.d.)

  Goed onderscheid tussen het idee en de praktijk, helder over de risico's, de regels en het toezicht.

- [RTL Nieuws: Bitcointransactie geeft evenveel CO2-uitstoot als huishouden in 3 weken](https://www.rtl.nl/economie/cryptocurrency/artikel/5280698/bitcoin-uitstoot-co2-milieu-duurzaam-crypto-dnb?redirect=rtlnieuws) (2022)

  Oh ja, dat is wel een dingetje. En een gevolg: die lage transactiekosten waar andere bronnen het over hebben zijn wat hoger, want iemand moet die stroom betalen.
  
  Nuance: er zijn minder vervuilende manieren om een blockchain te bouwen, en binnen het bitcoin systeem maakt het Lightning Network kleinere transacties makkelijker en dus minder vervuilend.

- [Sander en de kloof: Nederland ongelijkheidsland](https://www.vpro.nl/programmas/sander-en-de-kloof/nederland-ongelijkheidsland.html) (artikel, n.d.) en/of [Sander en de kloof: Geld werkt harder dan jij](https://npo.nl/start/serie/sander-en-de-kloof/seizoen-1_1/geld-werkt-harder-dan-jij/afspelen) (aflevering, 2022)

  Hoe zit het eigenlijk met investeren? Zijn crypto's het nieuwe huizenbezit?

- [De Correspondent: Hoe Bitcoin de oude idealen van het internet nieuw leven inblaast](https://decorrespondent.nl/70/hoe-bitcoin-de-oude-idealen-van-het-internet-nieuw-leven-inblaast/bc6e7052-37c0-0f56-3fea-d2a330daf8f6) (2015)

  \*\*\* / De idealen achter de bitcoin en de blockchain: een democratisch geld systeem. Of gaat het nog verder dan dat?

- [Filosofie Magazine: Hoe geld ons bevrijdt en inperkt](https://www.filosofie.nl/hoe-geld-ons-bevrijdt-en-inperkt/) (2022)

  \*\* / Wat is geld eigenlijk? Daar moeten we het toch ook over hebben. Cryptomunten komen ook aan bod.

- [Value 4 Value: An New Way to Think about Value](https://value4value.info/) (n.d.)

  Een voorbeeld van bitcoin voor micro-transacties in de praktijk, vooral toegepast bij podcasts.

*Een link naar een site waar je kunt handelen is geen aanbeveling dat die site betrouwbaar is. Dat ze correcte informatie geven betekent niet per se dat ze er niet met je centen vandoor gaan.*
